12 Październik 2016
# Strudenckie życie

##### Czas na podsumowanie prawie dwóch tygodni studenckiego życia. Jedyne co mnie w tym wszystkim cieszy to fakt, że udało się robić własne obiady. Jeszcze ani razu nie musiałem się stołować poza domem. Mogłem, ale wolałem rozwijać swoje gastronomiczne umiejętności.
I muszę wam powiedzieć, że jestem trochę rozczarowany, ale nie jakoś bardzo. Mam taki plan zajęć, który nie pozwala mi zbytnio robić codziennie dań, które wymagają długiego czasu przygotowywania. Kłopot jest też z jakimiś śniadaniami... Choć to wynika po prostu z tego, że nie do końca mam ochotę wstawać o piątej rano, po to żeby być zmęczonym na porannych ćwiczeniach... logiczne. Wole tym samym wstać trochę później, ale za to wymyślić coś niekonwencjonalnego na obiad. I tak np. dzisiaj (zdjęcie) przygotowałem, pierś z kurczaka w sosie pomidorowo-paprykowym z nutką bazylii, tymianku i koperku. To wszystko podane na poduszeczce makaronowej. To tylko jeden przykład, ale wierzcie mi, że jest tego wiele więcej. Tak jak wspominałem, nie mam czasu robić tego dzień za dniem, ale przynajmniej trzy razy w tygodniu, takie dania pojawiają się w moim menu. Mówię oczywiście o tygodniu roboczym, bo weekendy to oddzielna kwestia i rzadko spędzam go w jednym miejscu.

Co do samych studiów, to zauważam pewnego rodzaju dysonans miedzy tym czego się uczę, a tym co mnie interesuje w życiu. Nie będę się wdawał w wątek filozoficzny, ale powiem tylko tyle, że ludzie idą tam raczej z pewnym zamiłowaniem do komputerów, tzn. mają wiedzę, umiejętności. Niekiedy też interesują się elektroniką. W ogóle mają taka zajawkę na świat wirtualny I wszystko wydaje im się takie zero-jedynkowe. Czy jest tam miejsce dla ludzi, którzy uważają, że nie zawsze dwa plus dwa, daje cztery?

Co do znajomości na studiach to ludzie bardzo boją się drugiego człowieka. Są też oczywiście i tacy którzy mają tak wielkie ego, że potrzebują dla niego oddzielnego siedzenia. W każdym razie, ludzie na studiach są bardzo zróżnicowani i mało kogo interesuje to jak się czujesz albo czy czy jesteś w nastroju. Każdy żyje swoim życiem. Czy to jest dobre?

Powiem jeszcze tyle, że faktycznie świat przestaje istnieć. Dla ludzi liczą się tylko telefony, a nie fakt przebywania z ludźmi. Bo jak można nie zauważyć, że chłopak z grupy ma nerwicę. Do tego stopnia, że aż się uzewnętrznia. Praktycznie cały czas drżą mu ręce i całe ciało. Chyba nie jest to parkinson...
Ogólnie to studia nie koniecznie są dla wszystkich. Czy są dla mnie? Tego jeszcze nie wiem. Tak mało czasu nie wystarczy na to, żeby to stwierdzić jednoznacznie.
