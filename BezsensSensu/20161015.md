
# Śmierć
<font color=gray>15 Październik 2016</font>


##### Zastanawialiście się kiedyś nad śmiercią. Czy śmierć jest czymś dobrym? Co myślą ludzie którzy popełniają samobójstwo?
Od jakiegoś czasu w mojej głowie krążą niezbyt przyjemne refleksje co do życia. Uważam, że nie jestem w odpowiednim miejscu i całe te studia to chory poroniony pomysł. Chodzi mi głównie o kierunek, bo ponoć w dzisiejszych czasach studia trzeba mieć. Nie dla wiedzy itp. Ludzie inaczej patrzą na kogoś po studiach. Powiadają że człowiek bez studiów nic nie osiągnie.

Czytałem kiedyś artykuł poświęcony temu, czy warto iść na studia. Można było tam przeczytać, że kierunek na który idziemy jest bardzo złożony. Niekiedy wybierzemy sobie taką profesję, że na studiach przedmioty poświęcone dokładnie temu zagadnieniu są w wymiarze 30 godzin na semestr. Powiecie że to bardzo dużo, tyle tylko że najczęściej każdy przedmiot ma tyle godzin. Z reguły macie takich przedmiotów osiem góra dziewięć. Pomnóżcie sobie te trzydzieści godzin razy tą ilość przedmiotów. Macie ponad 240 godzin z czego 1/8 czasu uczycie się tego co wam się przyda. Przecież to jest absurdalne. Zamiast studiować, można by poświęcić całe te 240 godzin na naukę tego co jest nam potrzebne, tyle tylko że realizowalibyście to we własnym zakresie. Podobno, dzięki takiej metodzie można podbijać Inflanty.... Jedynym problemem w tym wszystkim to, to że nie będziecie mieli papierka, ale druga najważniejsza sprawa to, że po prostu nie będzie wam się chciało. Co do papierka, to firmy odchodzą już od starodawnego patrzenia na wasze ukończone szkoły. Bardziej liczy się to, czy będziecie dla nich rentownymi pracownikami. Teraz liczą się konkretne umiejętności z zakresu tych twardych jak i miękkich. Co do tej drugiej sprawy, to faktycznie z tym jest wielki problem. Sam jestem osobą o tzw. "słomianym zapale". Często jest tak że zaczynam coś, ale po kilku dniach, tygodniach, rzadziej miesiącach porzucam to. Czemu? Brak mi wewnętrznej motywacji, chęci dążenia do celu. Skąd to się bierze? Wydaje mi się, przynajmniej u mnie, że może to być spowodowane brakiem sensu życia. Dla niektórych może się to wydawać czymś śmiesznym. Przecież jak można nie znać własnego sensu życia. Normalnie... Po prostu budzisz się każdego dnia z myślą, że nie wiesz po co żyjesz. Raz masz lepszy humor, a raz same myśli na ten temat przyprawiają Cię o ból głowy. To wszystko nie jest takie proste jak się wydaje. Mimo że mam kochających rodziców, nigdy nie brakowało mi nic w domu. Nie było takiej sytuacji żeby żyć od pierwszego, do pierwszego, to i tak nie wszystko jest takie łatwe.

Wszystko w życiu przemija. Może moje życie już przeminęło...
Trzymajcie się ciepło, do kolejnego wpisu????
